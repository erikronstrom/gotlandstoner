2.  Flicka, du som i din kära gas
    har så bråttom fram till granna balen,
    skynda långsamt! Dödens hemska glas
    kanske lurar uppå dig i salen.
3.  Nådig härre med kraschanen där,
    bed er kusk för Guds skull litet hålla!
    Jag ju intet mer av er begär
    än att få mitt enda ben behålla.
4.  Unge granne jälte, även jag
    spillt mitt blod för kung och fosterlandet.
    \textit{Jag} fick sår, som svida än idag.
    \textit{dig} gav lyckan graderna ock bandet.
5.  Vänta litet, ers högvördighet,
    gör er plikt med edra vita kragar!
    Visa nödens barn barmhärtighet
    ock misskundsamhet mot tomma magar!
6.  O jag hungrar, ock jag fryser så,
    finns ej intet något mänskligt järta?
    Skall jag hungrig hela dagen gå,
    gråta natten bort i okänd smärta?
7.  O, hur länge ska jag vandra här
    genom världen, stödd på tiggarstaven,
    uppå denna törnbeströdda stig?
    O, vad vägen är mig lång till graven!
