2.  Må forskarns matta öga leta
    i skapelsens ock tidens rymd
    ock allt förborgat se ock veta
    av blick, av inga blickar skymd —
    den äran ville jag ock vinna,
    o måtte himlen ge mig den,
    att bland de goda vänskap finna
    ock älskas som en redlig vän!
3.  Förgäves jag dock stadigt kvider,
    att levnadsdagen hastigt flyr.
    Ju mera det år afton lider,
    dess mera blir mig stunden dyr.
    Förnöjd med timmarna, som farit,
    jag stannar kvar vid livets flod,
    nog lycklig, om jag dygdig varit,
    nog länge, om jag varit god.
